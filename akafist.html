<!DOCTYPE html>
<html lang="ru">
<head>
  <!-- Site made with Mobirise Website Builder v4.7.7, https://mobirise.com -->
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="generator" content="Mobirise v4.7.7, mobirise.com">
  <meta name="viewport" content="width=device-width, initial-scale=1, minimum-scale=1">
  <link rel="shortcut icon" href="assets/images/logo-122x123.png" type="image/x-icon">
  <meta name="description" content="">
  <title>Акафист и молитвы</title>
  <link rel="stylesheet" href="assets/web/assets/mobirise-icons/mobirise-icons.css">
  <link rel="stylesheet" href="assets/tether/tether.min.css">
  <link rel="stylesheet" href="assets/soundcloud-plugin/style.css">
  <link rel="stylesheet" href="assets/bootstrap/css/bootstrap.min.css">
  <link rel="stylesheet" href="assets/bootstrap/css/bootstrap-grid.min.css">
  <link rel="stylesheet" href="assets/bootstrap/css/bootstrap-reboot.min.css">
  <link rel="stylesheet" href="assets/socicon/css/styles.css">
  <link rel="stylesheet" href="assets/animatecss/animate.min.css">
  <link rel="stylesheet" href="assets/dropdown/css/style.css">
  <link rel="stylesheet" href="assets/theme/css/style.css">
  <link rel="stylesheet" href="assets/mobirise/css/mbr-additional.css" type="text/css">
  <link rel="stylesheet" href="assets/fonts/fonts.css">  
  
  
</head>
<body>

<!-- NAVBAR
=================================================== -->

  <section class="menu cid-qTJst6QilP" once="menu" id="menu1-6">
    <nav class="navbar navbar-expand beta-menu navbar-dropdown align-items-center navbar-fixed-top navbar-toggleable-sm bg-color transparent">
      <div class="container">

        <!-- Mobile Menu -->

          <button class="navbar-toggler navbar-toggler-right" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <div class="hamburger">
              <span></span>
              <span></span>
              <span></span>
              <span></span>
            </div>
          </button>

        <!-- Logo -->

          <div class="menu-logo">
            <div class="navbar-brand">
              <span class="navbar-logo">
                <a href="index.html">
                  <img src="assets/images/logo-122x123.png" alt="Mobirise" title="" style="height: 3.8rem;">
                </a>
              </span>
            </div>
          </div>

        <!-- Menu -->

          <div class="collapse navbar-collapse" id="navbarSupportedContent">
            <ul class="navbar-nav nav-dropdown nav-right" data-app-modern-menu="true">

              <!-- dropdown 1 -->

                <li class="nav-item">
                  <a class="nav-link link text-white display-4" href="index.html" aria-expanded="false">Главная</a>
                </li>

              <!-- dropdown 2 -->

                <li class="nav-item dropdown">
                  <a class="nav-link link text-white dropdown-toggle display-4" href="#!" data-toggle="dropdown-submenu" aria-expanded="false">О Храме</a>
                  <div class="dropdown-menu">
                    <a class="text-white dropdown-item display-4" href="history.html">История</a>
                    <a class="text-white dropdown-item display-4" href="hierarchy.html" aria-expanded="false">Священноначалиe</a>
                    <a class="text-white dropdown-item display-4" href="zhitie-solunsky.html" aria-expanded="false">вмч. Димитрий Солунский</a>
                    <a class="text-white dropdown-item display-4" href="akafist.html" aria-expanded="false">Акафист и молитвы</a>
                    <a class="text-white dropdown-item display-4" href="holy.html" aria-expanded="false">Святыни</a>
                  </div>
                </li>

              <!-- dropdown 3 -->

                <li class="nav-item dropdown">
                  <a class="nav-link link text-white dropdown-toggle display-4" href="#!" aria-expanded="false" data-toggle="dropdown-submenu">Прихожанам</a>
                  <div class="dropdown-menu">
                    <a class="text-white dropdown-item display-4" href="blog.html" aria-expanded="false">Летопись</a>
                    <a class="text-white dropdown-item display-4" href="publications.html" aria-expanded="false">Публикации</a>
                    <a class="text-white dropdown-item display-4" href="school.html" aria-expanded="false">Воскресная Школа</a>
                    <a class="text-white dropdown-item display-4" href="podat-zapisku.html" aria-expanded="false">Подать Записку</a>
                    <a class="text-white dropdown-item display-4" href="pojertvovanie.html" aria-expanded="false">Пожертвования</a>
                  </div>
                </li>

              <!-- dropdown 4 -->

                <li class="nav-item dropdown">
                  <a class="nav-link link text-white dropdown-toggle display-4" href="#!" aria-expanded="false" data-toggle="dropdown-submenu">Таинства Церкви</a>
                  <div class="dropdown-menu">
                    <a class="text-white dropdown-item display-4" href="tainstvo.html" aria-expanded="false">Таинства Православной Церкви</a>
                    <a class="text-white dropdown-item display-4" href="tainstvo-kreshheniya.html" aria-expanded="false">Таинство Крещения</a>
                    <a class="text-white dropdown-item display-4" href="tainstvo-miropomazaniya.html" aria-expanded="false">Таинство Миропомазания</a>
                    <a class="text-white dropdown-item display-4" href="tainstvo-pokayaniya.html" aria-expanded="false">Таинство Покаяния</a>
                    <a class="text-white dropdown-item display-4" href="tainstvo-prichashheniya.html" aria-expanded="false">Таинство Причащения</a>
                    <a class="text-white dropdown-item display-4" href="tainstvo-eleosvyashheniya.html" aria-expanded="false">Таинство Елеосвящения</a>
                    <a class="text-white dropdown-item display-4" href="tainstvo-braka.html" aria-expanded="false">Таинство Брака</a>
                    <a class="text-white dropdown-item display-4" href="tainstvo-svyashhenstva.html" aria-expanded="false">Таинство Священства</a>
                  </div>
                </li>

              <!-- dropdown 5 -->

                <li class="nav-item">
                  <a class="nav-link link text-white display-4" href="kontakty.html" aria-expanded="false">Контакты</a>
                </li>
            </ul>
          </div>      
      </div>
    </nav>
  </section>

<!-- SECTIONS 
=================================================== -->

  <!-- Parallax-Window 1 -->

    <section class="header1 cid-qTQu2ymNRQ mbr-parallax-background" id="header1-2j">
      <div class="mbr-overlay" style="opacity: 0.7; background-color: rgb(50, 50, 50);"></div>
      <div class="container">
        <div class="row justify-content-md-center">
          <div class="mbr-white col-md-10">
            <h3 class="mbr-section-subtitle align-center mbr-light pb-3 mbr-fonts-style display-2">Акафист великомученику Димитрию Солунскому</h3>
            <p class="mbr-text-top align-center pb-3 mbr-fonts-style display-7">Молитва – это самая большая сила, которая меняет судьбу человека.<br>На этой земле не существует силы, влияющей на жизнь человека больше, чем молитва.</p>
          </div>
        </div>
      </div>
    </section>

  <!-- Akafist -->

    <section class="mbr-section article content1 cid-qTQu2yYQZ8" id="content1-2k">
      <div class="container">
        <div class="media-container-row">
           <div class="mbr-text col-12 col-md-8 mbr-fonts-style display-5">
            <p><b>Акафист великомученику Димитрию Солунскому</b></p>
            <br>
            <p><b>Кондак 1</b></p>
            <p>Дивный воеводо града Солуня, великий угодниче Христов и славный страстотерпче, святый Димитрие, источаяй мирови милости миро, похвальная восписуем ти, чтущии святую память твою. Ты же имеяй дерзновение ко Господу, от всяких бед избавляй нас, верно зовущих ти: Радуйся, святый Димитрие, славный великомучениче и чудотворче.</p>
            <br>
            <p><b>Икос 1</b></p>
            <p>Ангелов Творец и Господь сил яви тя, досточудне, Ангела во плоти, мученика тверда и сильнаго предстателя верных. Прибегающе убо к заступлению твоему, сицевая радостная тебе приносим:
              <br>Радуйся, звездо блистающая на тверди церковней;
              <br>Радуйся, светильниче, чудесы мир озаряяй.
              <br>Радуйся веры непоколебимый столпе;
              <br>радуйся, христиан несокрушимый щите.
              <br>Радуйся, Фессалии светлое украшение;
              <br>радуйся, Солуня похвало преславная.
              <br>Радуйся, апостолов согражданине;
              <br>радуйся, мучеников совсельниче.
              <br>Радуйся, молящихся к тебе прошения приемляй;
              <br>радуйся, о всех нас Богу моляйся.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 2</b></p>
            <p>Видяще себе безчадна, благочестивая родителя твоя прилежно моляста Бога о даровании чада. Прием же Всевышний молитвы ею, и помянув милостыни, яже творяста убогим, дарова им тебе, блаженне. Сего ради с веселием возописта Богу: Аллилуиа.</p>
            <br>
            <p><b>Икос 2</b></p>
            <p>Разум Божественный имея, яко отроча богодарованное, возгнушался еси языческия прелести, мудре. Родительское же благочестие возлюбль, добродетельми аки лествицею от силы в силу восходяй, благодать Божию приобрел еси, юже испроси получити и нам, почитающим тя звании сими:
              <br>Радуйся, благочестивым родителем молитвенное прозябение;
              <br>радуйся, благочестия их наследниче;
              <br>радуйся, рождением своим возвеселивый многих.
              <br>Радуйся, от утробы матерния благодатию свыше осененный;
              <br>радуйся, благоуханный крине девства и нетления.
              <br>Радуйся, освещенный душею же и телом;
              <br>радуйся, вместилище дарований Божиих.
              <br>Радуйся от юности идолослужение презревый;
              <br>радуйся, истинное богопочитание, даже до смерти возлюбивый.
              <br>Радуйся, яко благочестием твоим угодил еси Христу.
              <br>Радуйся, яко благодатию Его мног плод сотворил еси.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 3</b></p>
            <p>Сила Вышняго сотвори тя, Димитрие, храбра во бранех, врагом страшна, всем людем именита. Темже и злочестивый царь Максимиан вручи тебе град Солунь, повелевая, яко суемудрый, гнати христианы, поющия Богу: Аллилуиа.</p>
            <br>
            <p><b>Икос 3</b></p>
            <p>Имеяй благоприятную по благочестию ревность, яве пред неверными исповедал еси Христа, прехвальне, и тех веровати и поклонятся Тому научил еси, и яко вторый Павел был еси солуняном, с нимже вопием ти:
              <br>Радуйся, Церкви Христовой драгий бисере;
              <br>радуйся, града твоего украшение.
              <br>Радуйся, божественную ревность в сердцы своем носивый;
              <br>радуйся, мучителей коварства победивый.
              <br>Радуйся, идольския прелести обличителю;
              <br>радуйся, идольское терние посецаяй.
              <br>Радуйся, благочестия учителю;
              <br>радуйся, на стези спасения наставителю.
              <br>Радуйся, врагом видимым и невидимым неприступне;
              <br>радуйся, воине Христов непобедиме.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 4</b></p>
            <p>Бурею одержим помышлений злобных, нечестивый царь смятеся, уведев тя, всечестне, вернаго быти раба Христова, к вере в Того приводяща и идолы низлагающа, солунян же научающа славити Трисвятое имя Божие и пети Тому: Аллилуиа.</p>
            <br>
            <p><b>Икос 4</b></p>
            <p>Слыша, яко дышащий на тя, Димитрие, яростию Максимиан грядет в Солунь, молитвою и пощении предуготовил еси себе к мучению, повелевая Луппу, верному ти рабу, вся имения твоя и богатства привременная расточити убогим. Темже восхваляюще тя с любовию зовем:
              <br>Радуйся, прещения мучителева не убоявыйся;
              <br>радуйся, да Христа приобрящеши, вся расточивый.
              <br>Радуйся, суетную славу мира сего во уметы вменивый;
              <br>радуйся, небесную славу у Христа Бога нашего получивый.
              <br>Радуйся, яко состраждеши всем требующим от тебе помощи;
              <br>радуйся, сущим в нуждах скорый заступниче.
              <br>Радуйся, нищих обогатителю;
              <br>радуйся, сирых предстателю. Радуйся, убогим помощниче;
              <br>радуйся, алчущим питателю.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 5</b></p>
            <p>Боготечней звезде уподоблься, Димитрие, дерзновенно Солнце Правды проповедал еси тьмою одержимому царю. В темнице же им заключенный, славословил еси в ней, яко в чертозе светле, Христа Бога нашего, с веселием поя Тому: Аллилуиа.</p>
            <br>
            <p><b>Икос 5</b></p>
            <p>Видя добра ненавистник диавол течение, достоблаженне, скончатися имущее, завистию снедаемь, устремися на тя во образе скорпии. Ты же, поправ того, узрел еси во светлости велицей Ангела Господня, укрепляюща тя и венец райский тебе подающа, приими убо и от нас земных малый венец похвалы сицевыя:
              <br>Радуйся, трубо, неверным Христа Бога возвестившая;
              <br>радуйся, свиреле, услаждающая слышание верным;
              <br>радуйся, яко мужеством твоим небожители возвеселил еси.
              <br>Радуйся, в темнице мрачней святым Ангелом утешенный;
              <br>радуйся, пресветлый на небесех чертог, яко мученик, унаследовавый.
              <br>Радуйся, во плоти безплотныя враги победивый;
              <br>радуйся, козни их, аки паучину разоривый.
              <br>Радуйся, светлый венец победы приемый;
              <br>радуйся, венцем от Царя славы венчанный.
              <br>Радуйся, сугубыя благодати от него сподобивыйся;
              <br>радуйся, велие дерзновение к нему стяжавый.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 6</b></p>
            <p>Проповедник злочестия Максимиан радовашеся, яко прекрепкий борец его Лий убиваше христианы. Блаженный же Нестор не терпя того безчеловечия, у тебе, мучениче, благословение испроси, и шед низверже того на копия, поя Богу: Аллилуиа.</p>
            <br>
            <p><b>Икос 6</b></p>
            <p>Возсиявый в Солуне просвещение истины, святе, предпослал еси ко Господу Нестора, чрез посечение от нечестииых. Тяже и сам, повелением царевым, копиями избоден был еси за Христа, пред Нимже помяни и нас, поминающих страдания твоя и вопиющих ти:
              <br>Радуйся, на Лиево низложение Нестора молитвами твоими укрепивый;
              <br>радуйся, яко по умерщвлении Лия, смерть мученическую купно с Нестором приял еси.
              <br>Радуйся, яко за Прободеннаго на кресте нас ради копиями избоден был еси;
              <br>радуйся, со славою на небеса по смерти от Ангел провожденный.
              <br>Радуйся, в немерцающем свете душею пребываяй;
              <br>радуйся, с мученики и со всеми святыми ликовствуяй.
              <br>Радуйся, покрове песнословящих тя;
              <br>радуйся, молитвенниче о чтущих святую память твою.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 7</b></p>
            <p>Хотя блаженный Лупп благословение от тебе, страстотерпче Христов, получити, взя по кончине твоей перстень твой и ризу кровию твоею омоченную, и многа чудеса и исцеления теми сотворив, усечен бысть во главу, да поет купно с тобою и Нестором в Троице славимому Богу: Аллилуиа.</p>
            <br>
            <p><b>Икос 7</b></p>
            <p>Новый храм созидая тебе, досточудне, исцеленный тобою Леонтий, обрете в земли святыя мощи твоя, источающая миро, егоже благоухания исполнися весь град и множество болящих исцеле. Темже уврачуй и облагоухай и нас, вопиющих ти сице:
              <br>Радуйся, благоухание добродетелей от юности возлюбивый;
              <br>радуйся, нрав Ангельский от младенчества стяжавый.
              <br>Радуйся, сосуде благодати;
              <br>радуйся, храме непорочности и чистоты.
              <br>Радуйся, яко Господь обитель в тебе сотвори со Отцем и Духом;
              <br>радуйся, яко Той прослави мощи твоя нетлением благодати.
              <br>Радуйся, благовонное миро от тех источаяй;
              <br>радуйся, освящение и цельбы теми подаваяй.
              <br>Радуйся, яко паче нарда и смирны благоухаеши;
              <br>радуйся, яко благоуханием твоим зловоние страстей отгоняеши.
              <br>Радуйся, землю и одежды твоя кровию твоею освятивый;
              <br>радуйся, язвами своими наша язвы душевныя и телесныя врачуяй.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 8</b></p>
            <p>Странное и дивное чудо сотворил еси, пречудне, возвращавшемуся восвояси храмоздателю твоему, приим бо той плащаницу от святых твоих мощей, волнующуюся и многоводную реку немокренно прейде. Темже прославляемому в тебе Богу сердцем и усты воспеваше: Аллилуиа.</p>
            <br>
            <p><b>Икос 8</b></p>
            <p>Весь горя любовию и усердием к тебе Леонтий вторый в честь твою, святе, созда храм во Иллирии, отечестве своем, и тамо, якоже и в Солуне, множество болящих и страждущих от дух нечистых, молитвами твоими исцеляшеся, и ина многа совершахуся чудеса. Имже мы дивяшеся, тебе вопием:
              <br>Радуйся, любовию прославляющим тя крепкий заступниче;
              <br>радуйся, созидающим во имя твое храмы чудный покрове.
              <br>Радуйся, здравия подателю;
              <br>радуйся, недугов врачевателю.
              <br>Радуйся, токи крови уставляяй;
              <br>радуйся, епарха Марина от струпов и гноя свободивый.
              <br>Радуйся, одеждою твоею, якоже Павел убрусцами, чудодействуяй;
              <br>радуйся, имевшему ю Леонтию немокренный на реце путь показавый.
              <br>Радуйся, яко повинуются тебе быстрины речныя;
              <br>радуйся, яко дуси злобы бегают от призывающих имя твое.
              <br>Радуйся, яко предстательством твоим и мы уповаем от наветов вражиих сохранитися;
              <br>радуйся, яко заступлением твоим и мы веруем от потопа и иных бед избавитися.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 9</b></p>
            <p>Всякое естество Ангельское удивися, Димитрие святый, великаго твоего дерзновения делу. Хотящу бо Господу врагом предати Солунь, и явлением Ангельским, повелевшу ти оставити град, не оставил еси того, славне. Темже сподобивыйся ужасного видения и слышания, Иллюстрий с трепетом возглашаше: Аллилуиа.</p>
            <br>
            <p><b>Икос 9</b></p>
            <p>Витии многовещанныя не возмогут разумети, како плененныя иногда девы, образ твой, святе, пленившему и их князю швением уготовавшия, внезапу восхищени быша тобою, и у гроба твоего поставлени, бдению на память твою совершающуся, благословяще убо о тебе Господа, со умилением зовем ти:
              <br>Радуйся, за истину на земли, даже до крови пострадавый;
              <br>радуйся, на небеси со дерзновением престолу Божию предстояй.
              <br>Радуйся, благопотребная оттуду верным посылаяй;
              <br>радуйся, от бед призывающия тя свобождаяй.
              <br>Радуйся, яко во озлоблении сущим скоро помогаеши;
              <br>радуйся, яко Господь молитвам твоим благоутробно внемлет.
              <br>Радуйся, чудес неисчерпаемый кладезю;
              <br>радуйся, знамений неоскудеваемый источниче.
              <br>Радуйся, плененных свободителю;
              <br>радуйся, варварския дерзости укротителю.
              <br>Радуйся, печальным утешение посылаяй;
              <br>радуйся, скорбящим радость подаваяй.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 10</b></p>
            <p>Спасти хотя град твой от глада, являлся еси, Димитрие, во пристанищех морских и отоцех, повелевая имущим пшеницу плыти с тою в Солунь. Темже тобою от смерти избавленнии, благодарственне пояху о тебе Богу: Аллилуиа.</p>
            <p><b>Икос 10</b></p>
            <p>Стена явился еси граду твоему несокрушимая, богомудре, и необоримый защитник всем призывающим тя, зане тако благоволи о тебе небесе и земли Творец. Темже и нас научи приглашати тебе:
              <br>Радуйся, милосердия великий любителю;
              <br>радуйся, о бедствующих сострадательный попечителю.
              <br>Радуйся, от глада верныя спасаяй;
              <br>радуйся, от нашествия языков тех изымаяй.
              <br>Радуйся, множицею избавивый солунян от уз работы горькия;
              <br>радуйся, губительную язву и иный вред от них удаливый.
              <br>Радуйся, воеводо, никимже в мужестве одолимый;
              <br>радуйся, ратоборче, николиже в силе оскудевающий.
              <br>Радуйся, вся на град твой устремляющияся, яко Моисей Амалика, низлагаяй;
              <br>радуйся, яко Сампсон, иноплеменники прогоняяй.
              <br>Радуйся, царем верным на враги одоление подаваяй.
              <br>Радуйся, христолюбивым воином на брани помогаяй.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 11</b></p>
            <p>Пение всякое побеждается, прехвальне, пред сиянием славы твоея и величием чудес. Егда бо Иустиниан царь, возжеле имети в Софийстем храме часть мощей твоих, огнь изыде от гроба твоего на посланные от него, возбраняюще прикасатися раце твоей. Темже удивленнии со страхом возопиша Богу: Аллилуиа.</p>
            <p><b>Икос 11</b></p>
            <p>Светозарную звезду, сущим во тьме неразумия, зрим тя, святе. Служащу бо у гроба твоего Онисифору тьмою святотатства одержиму, двукратным явлением твоим возбранил ему похищати свещи, возжигаемыя верными у мощей твоих. Сего ради со благоговением зовем ти:
              <br>Радуйся, прежде мученическия кончины свято поживый;
              <br>Радуйся, по кончине чудесы прославивыйся.
              <br>Радуйся, яко жив во граде мощми твоими почиваеши;
              <br>радуйся, яко присноживый чудеса теми содеваеши.
              <br>Радуйся, яко правду милостию растворяеши;
              <br>радуйся, яко огнем ревности по славе Божией гориши.
              <br>Радуйся, святыя мощи твоя неприкосновенны имеяй;
              <br>радуйся, касатися им дерзающия, яко молния опаляяй.
              <br>Радуйся, согрешающих вразумителю;
              <br>радуйся, святотатцев наказателю.
              <br>Радуйся, освящение подававаяй благоговеющим к тебе усердно;
              <br>радуйся, миром облагоухаяй чтущих тя верно.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 12</b></p>
            <p>Благодать приял еси, Димитрие, целити всяк недуг и всяку язю в людех. Подаждь убо и нашим душам и телесем исцеление, да Богу, даровавшему нам тебе, помощника и врачевателя, благодарственне воспоим: Аллилуиа.</p>
            <br>
            <p><b>Икос 12</b></p>
            <p>Поюще твоя чудеса, ублажаем тя, досточудне, пред нечестивыми Христа Бога дерзновенно исповедавша, прославляем мученическую кончину твою, почитаем память твою, и сицевая радостная тебе приносим:
              <br>Радуйся, стопам Христа Спасителя всех ревностный последователю;
              <br>радуйся, страстем его мужественный подражателю.
              <br>Радуйся, с небесными силами прославляяй Бога;
              <br>радуйся, с Царицею небесе и земли моляйся о мире.
              <br>Радуйся, многоцелебнаго мира сподобляяй верных;
              <br>радуйся, разслабленныя телом и духом исцеляяй.
              <br>Радуйся, святый Димитрие, славный великомучениче и чудотворче.
            </p>
            <br>
            <p><b>Кондак 13</b></p>
            <p>О святый великомучениче и верный угодниче Христов, Димитрие мироточиве, малое сие песнословие от нас приемше, моли Христа Бога нашего, да вселяется и благоухает в сердцах наших святыня православной веры, да умножается в житии нашем елей благих дел, да не угаснут светильники наши в полунощный час сретения Небесного Жениха, и да сподобимся вместе с тобою воспевати Ему в вечном Царствии: Аллилуиа.
              <br>(Этот кондак читается трижды, затем икос 1 и кондак 1)
            </p>
            <br><br>
            <p><b><em>Молитвы святому великомученику Димитрию Солунскому</em></b></p>
            <br>
            <p><b>Молитва первая</b></p>
            <p>Святый и славный великомучениче Христов Димитрие, скорый помощниче и теплый заступниче с верою притекающих к тебе! Предстоя со дерзновением Небесному Царю, испроси у Него прощение согрешений наших и о еже избавитися нам от всегубительныя язвы, труса, потопа, огня, меча и вечныя казни. Моли благость Его, еже ущедрити град сей, обитель сию (или храм сей) и всякую страну христианскую. Исходатайствуй у Царя Царствующих на враги победу и одоление, всей державе православной мир, тишину, твердость в вере и преспеяние во благочестии; нам же, чтущим честную память твою, испроси благодатное укрепление на дела благая, да благоугодное Владыце нашему Христу Богу зде творяще, сподобимся молитвами твоими наследовати Царствие Небесное для вечнаго прославления Его со Отцем и Святым Духом. Аминь.</p>
            <br>
            <p><b>Молитва вторая</b></p>
            <p>Святый великомучениче Христов Димитрие! Предстоя со дерзновением Небесному Царю, испроси у Него прощение согрешений наших и о еже избавитися нам, окаянным (имена) от всегубительныя язвы, огня и вечныя казни. Моли благость Его, еже ущедрити приход (или дом) сей и храм наш. Испроси нам благодатное укрепление на дела благая, да благоугодное Владыце нашему Христу Богу зде творяще, сподобимся молитвами Твоими наследовати Царствие Небесное и тамо прославляти Его, со Отцем и Святым Духом, во веки веков.</p>
            <br>
            <p><b><em>Тропарь великомученику Димитрию Солунскому</em></b></p>
            <br>
            <p><b>Тропарь, глас 3</b></p>
            <p>Велика обрете в бедах/ тя поборника вселенная, страстотерпче,/ языки побеждающа./ Якоже убо Лиеву низложил еси гордыню,/ и на подвиг дерзновенна сотворив Нестора:/ тако святе Димитрие,/ Христу Богу молися,// даровати нам велию милость.</p>
            <p><b>Кондак, глас 2</b></p>
            <p>Кровей твоих струями, Димитрие,/ Церковь Бог обагри,/ даруяй тебе крепость непобедимую/ и соблюдаяй град твой невредим,// того бо еси</p>
          </div>
        </div>
      </div>
    </section>

<!-- FOOTER
=================================================== -->

  <section once="" class="cid-qTKmpjwH7B" id="footer7-s">
    <div class="container">
      <div class="media-container-row align-center mbr-white">
        <div class="row row-links">
          <ul class="foot-menu">
            <li class="mbr-text mb-0 mbr-fonts-style mbr-white align-center display-5">СЛЕДИТЕ ЗА НАМИ!</li></ul>
        </div>
        <div class="row social-row">
          <div class="social-list align-right pb-2">
            <div class="soc-item">
              <a href="https://www.facebook.com/%D0%A5%D1%80%D0%B0%D0%BC-%D0%B2%D0%B5%D0%BB%D0%B8%D0%BA%D0%BE%D0%BC%D1%83%D1%87%D0%B5%D0%BD%D0%B8%D0%BA%D0%B0-%D0%94%D0%B8%D0%BC%D0%B8%D1%82%D1%80%D0%B8%D1%8F-%D0%A1%D0%BE%D0%BB%D1%83%D0%BD%D1%81%D0%BA%D0%BE%D0%B3%D0%BE-%D0%9A%D0%B8%D0%B5%D0%B2-%D0%96%D1%83%D0%BB%D1%8F%D0%BD%D1%8B-513845772036298/" target="_blank">
                <span class="mbr-iconfont mbr-iconfont-social socicon-facebook socicon" style="color: rgb(158, 126, 40);"></span>
              </a>
            </div>
          </div>
        </div>
        <div class="row row-copirayt">
          <p class="mbr-text mb-0 mbr-fonts-style mbr-white align-center display-5">Украинская Православная Церковь
            <br>© 2018 Храм великомученика Димитрия Солунского
            <br>Киев (Жуляны), ул. Воздухофлотская, 1
          </p>
        </div>
      </div>
    </div>
  </section>

<!-- JAVASCRIPT
=================================================== -->


  <script src="assets/web/assets/jquery/jquery.min.js"></script>
  <script src="assets/popper/popper.min.js"></script>
  <script src="assets/tether/tether.min.js"></script>
  <script src="assets/bootstrap/js/bootstrap.min.js"></script>
  <script src="assets/smoothscroll/smooth-scroll.js"></script>
  <script src="assets/viewportchecker/jquery.viewportchecker.js"></script>
  <script src="assets/dropdown/js/script.min.js"></script>
  <script src="assets/touchswipe/jquery.touch-swipe.min.js"></script>
  <script src="assets/parallax/jarallax.min.js"></script>
  <script src="assets/theme/js/script.js"></script>
  
  
 <div id="scrollToTop" class="scrollToTop mbr-arrow-up"><a style="text-align: center;"><i></i></a></div>
    <input name="animation" type="hidden">
  </body>
</html>